---
layout: post
title: Aero2 - darmowy internet
author: Radek
categories: offtop
excerpt: Czy darmowy internet jest wart uwagi?
comments: true
img-thumb: 2018-06-15.png
last-modified: 2020-07-16
---
W polskim Internecie już od dobrych kilku miesięcy szaleje mem z małpą - nosaczem sundajskim. Z reguły memy te odnoszą się do sąsiada, pracy, rodziny i przede wszystkim pieniędzy. Taki nosacz chce zaoszczędzić niemal wszędzie, a najlepiej by było, gdyby wszystko było totalnie za darmo. No, to dzisiaj będziemy trochę taką małpą. ( ͡° ͜ʖ ͡°) Tematem artykułu będzie Aero2.


### Czym jest Aero2?
Najprościej rzecz ujmując jest to darmowy dostęp do Internetu. Usługa ta szaleje [już od ponad 10 lat](https://aero2.pl/4_informacje/17_o-nas). Aero2 pozwala na darmowe korzystanie z sieci. Jest to bardzo dobra alternatywa od usług płatnych, czyli m.in. pakietów oferowanych przez operatorów sieci. Rzecz jasna nie można uznać że jest im równa, ponieważ jest nałożony limit prędkości transferu danych, niemniej w porównaniu do nich nie wymaga comiesięcznych opłat. Idealnie zatem sprawdzi się jako awaryjny dostęp do Internetu lub też - jak w moim przypadku - jako Internet w telefonie w ogóle.

Kartę otrzymałem w pierwszych dniach marca 2018 i od tamtej pory używam tego połączenia jako główne (o ile nie mam połączenia wi-fi z lepszą siecią). Jest to z reguły komunikacja miejska, uczelnia (warto pamiętać o opcji z [eduroam!]({{site.baseurl}}/offtop/nauka/2018/11/30/darmowe-programy-studenci/#eduroam)) czy też pobyt na mieście. Przez ponad trzymiesięczny okres testu tej opcji mogę bez obaw stwierdzić, że jest to dobry wybór. Teraz, kiedy aktualizuję ten artykuł, a ma to miejsce w lipcu 2020 - Aero2 uważam nadal za dobre rozwiązanie.

### Proces ubiegania się o kartę i jej instalacja
Karty nie otrzymuje się ot tak  o - aby móc z niej korzystać należy wypełnić wniosek na [tej stronie](https://aero2.pl/1_bezplatny-internet/2_zamow-karte-sim/2_wniosek-online). Musimy tam podać swoje imię, nazwisko oraz inne informacje. Następnie należy wnieść opłatę manipulacyjną za kartę. Nie jest to dużo -  dokładnie 20 złotych.

Po opłaceniu karty należy dostarczyć dowód zapłaty oraz skan dowodu tożsamości. To dość logiczne. Od lipca 2016 każda zakupiona karta SIM wymaga procesu rejestracji. Przed nami prawie koniec - opłata przesyłki (jest to 14 złotych) i pozostaje czekać na kuriera. W moim przypadku było to dość szybko, ponieważ proces od momentu złożenia dokumentów trwał niecałe dwa dni.

Aero2 to usługa spełniająca swoją rolę jako karta SIM. Jest to karta standardowego rozmiaru - identyczna jak te, które używamy w telefonach. Jako, że są one coraz mniejsze Aero2 wychodzi naprzeciw potrzebom i daje możliwość wyłamania karty do rozmiaru microsim. **Nie ma możliwości zmniejszenia karty do wielkości nano - tutaj trzeba radzić sobie samemu.** Ja niestety napotkałem ten problem i musiałem przyciąć SIM do rozmiarów pozwalających na zamontowanie. Nie był to do końca precyzyjny proces (co widać na zdjęciu poniżej - karta Aero2 to ta po prawo), ale należy mieć na uwadze że można zepsuć kartę zanim się ją użyje. Całe szczęście w takiej sytuacji można [złożyć wniosek o wyrobienie duplikatu](https://aero2.pl/1_bezplatny-internet/3_mam-juz-karte/16_zamow-duplikat). Wówczas należy liczyć się z opłatą o wysokości 20 złotych.

![Obrazek przedstawia karty SIM]({{site.baseurl}}/img/post-img/2018-06-15/karty-sim.jpg)

Całość przychodzi wraz z umową, na której widnieją nasze dane. Jest dostarczona w dwóch egzemplarzach. Jeden z nich zabiera kurier, a drugi zostaje u nas. Należy utworzyć punkt APN. Od tej pory możemy używać kartę - o ile już wszystko skonfigurowaliśmy. :) W Internecie można znaleźć naprawdę mnóstwo poradników na temat tego jak to zrobić, a tutaj jest jeden z nich: [konfiguracja połączenia sieciowego karty Aero2](https://aero2.pl/1_bezplatny-internet/5_konfiguracja-urzadzen).

### Korzystanie z BDI
Jako że dostęp do Internetu jest darmowy, posiada ograniczenia:
- sieć działa przez godzinę po wpisaniu kodu CAPCHTA, następnie należy wpisać kod ponownie,
- prędkość łącza to maksymalnie 512kbps (zarówno download, jak i upload).

To dość spore obostrzenia. Przed zamówieniem karty czytałem opinie o tym, jak sprawuje się połączenie sieciowe. Ludzie przede wszystkim narzekali na słaby zasięg, bardzo wolny transfer lub uciążliwe wpisywanie kodu.

Moje używanie Aero2 odbywa się głównie w zakresie komórki i wyżej postawione wymagania nie stanowią problemu. Czasami służy mi jako internet podłączony do laptopa. Wtedy zaczynają się lekkie schody, ale nadal jestem w stanie wykonać podstawowe czynności. Pisząc “podstawowe czynności” nie mam na myśli wyłączenia komputera rzecz jasna. :D

Wpisywanie kodu CAPCHTA rzeczywiście czasami jest uciążliwe. Szczególnie kiedy potrzebne jest szybka informacja lub nie mamy za dużo czasu. Ekran wpisywania kodu wygląda następująco:

![Obrazek przedstawia okno wpisywania CAPCHTA dla Aero2]({{site.baseurl}}/img/post-img/2018-06-15/screenshot.png)

Po wpisaniu podanego ciągu liter i cyfr wracamy do korzystania z Internetu. Właśnie… czy prędkość 512kb/s można uznać za wygodną? To trudne pytanie. Nie należy nastawiać się na oglądanie YouTube’a, a jeżeli już to w niskiej jakości. Co do mobilnego Facebooka to nie ma problemów, szczególnie jeśli używamy wersji Lite. Instagram raczej odpada, nie ma za to problemów z Snapchatem. Rozmowy przez kamerę również są poza zasięgiem, ale te dźwiękowe są jak najbardziej w porządku. Wnioski? Korzystać się da, ale nie w pełni. Rzecz jasna mam na myśli bezpośredni dostęp do danych. Jeżeli mamy pewną ilość czasu, Instagram stanie się używalną aplikacją.

Zasięg. To chyba najbardziej sporna kwestia. Przez ostatnie 3 miesiące nie spotkałem się z problemem niedostępności Aero2. Jeżeli występował, to także w sieci której używam na co dzień do komunikacji. Szybkość internetu w mojej rodzinnej miejscowości nie różniła się od tej w Lublinie(największe miasto w pobliżu).

Po ponad dwóch latach muszę zmienić moje zdanie. Czasem jest problem z zasięgiem, a występował on głównie w parze z podstawową kartą SIM. Były to tereny górzyste oraz różne lokalizacje podczas podróży pociągiem. Tym niemniej nie było dużego problemu z zasięgiem na ogół, który zupełnie zmienił moje zdanie na ten temat. W mieście czy mniejszej miejscowości - nadal bez problemu.

### Pakiety premium

Jeżeli chcemy zaczerpnąć nieco więcej z nieskończonej studni wiedzy oraz zdjęć zabawnych kotów mamy ku temu okazję - Aero2 oferuje pakiety o danej wielkości w różnych cenach.

Od pewnego czasu w ofercie są dwa rodzaje pakietów, to są **pakiety wysokich lotów** oraz **pakiety elastyczne**. Te pierwsze to pakiety klasyczne, ilościowe. W zamian za pewną kwotę otrzymujemy ilość danych do wykorzystania bez limitów. Drugie natomiast oferują stałą ilość danych i wprost proporcjonalnie do ceny zwiększone są przepustowości. Niezależnie od wybranego pakietu, kod CAPCHTA zostaje wyłączony.

W **pakietach wysokich lotów** są trzy opcje do wykupienia:
- **economy**: 500MB - 2zł,
- **premium**: 3GB -  5zł,
- **first class**: 30GB - 30 zł.

**Pakiety elastyczne** oferują również trzy możliwości:
- **flex**: 70 GB z ograniczeniem do 512kbps - 10 zł,
- **yoga**: 70 GB z ograniczeniem do 1Mbps - 30 zł,
- **zen**: 70 GB z ograniczeniem do 5Mbps - 50 zł,

Wszystkie pakiety obowiązują przez trzydzieści dni. Czy są warte swojej ceny? Cóż, moim zdaniem to kwestia sporna.

Kiedy pisałem te artykł, pakiety wydawały się w miarę interesującą propozycją. Czas jednak leci, a oferty jak były, tak są. Pakiety elastyczne są moim zdaniem nieco ciekawszą propozycją. Uważam jednak, że ceny nie są atrakcyjne. Lepszą ofertę można znaleźć u standardowych operatorów sieci. W cenie 30 złotych można posiadać całkiem pokaźny pakiet rozmów, smsów oraz Internetu.

I czy warto kupić pakiet 500MB lub 3GB? Moim zdaniem nie. Przez jakiś czas korzystałem z najtańszego pakietu elastycznego, to jest **flex**. CAPCHTA po ponad dwuletnim wpisywaniu dawała się w kość, a cena nie odstrasza. Z drugiej strony całkiem niedawno Plus wypuścił ofertę, gdzie za trzy miesiące pakietu (oferta na wakacje, więcej [tutaj](https://www.telepolis.pl/wiadomosci/taryfy-promocje-uslugi/plus-60-gb-ekstra-wakacje-2020)) po 20GB opłata wynosiła 15 złotych. Jak widać, oferta bardzo konkurencyjna względem płatnych rozwiązań Aero2. 

**Należy także wspomnieć o pakiecie testowym. Jest to darmowe 30GB na miesiąc. W moich badaniach osiągał on wynik od 8/3 do 54/30(!!!) Mbps.** Wynik dość zadowalający, czyż nie?

### Podsumowanie

Czy darmowy Internet w takiej formie to dobry pomysł? Uważam że tak. Jest to dobre rozwiązanie dla komórek. Dzięki Aero2 nie potrzebuję doładowywać konta, abym mógł połączyć się ze światem, mając możliwość przeglądania sieci praktycznie bez wznoszenia żadnej opłaty.

Co jakiś czas było słychać o zakończeniu świadczenia usługi. Nie ma teraz takiej informacji - pisałem w tej sprawie do BOK. Na chwilę obecną nie ma zatem wyznaczonego końca działania Aero2. Ponadto, biorąc pod uwagę fakt, że obowiązkowy koszt wniesiony w usługę wyniósł 34 złote, to miesięcznie (poczynając od czerwca 2018) w chwili aktualizowania artykułu wynosi on niecałe złoty pięćdziesiąt.

Może posiadacie Aero2? Jakie są Wasze opinie na temat tej sieci? Czy warto kupić kartę? Zapraszam do komentarzy.
