---
layout: post
title: Hello World!
author: Radek
categories: offtop
excerpt: Podobno krok pierwszy nigdy nie był tak łatwy... pora na krok drugi. Zapraszam na małe wprowadzenie i wyjaśnienie, co za bałagan tutaj będzie.
comments: true
---

> Siedzę przed jakąś dziwną maszyną i myślę, że tekst mój ma się oddzielić ode mnie i pójść w świat beze mnie, jego właściciela. Zabawne pomysły mają ludzie! Doprawdy, trudno się nie śmiać z tej dziwnej sytuacji, w której nagle tekst pana Radka się znajdzie. Wyobrażam sobie tę zabawną chwilę, gdy jakiś ananas korbą nakręci, śrubkę naciśnie i jakaś trąba, zamiast mnie, jakieś literki pokazywać zacznie. Ciekawe!

Tak oto wyglądają pierwsze znaki postawione na tej stronie internetowej. Pierwsze rzecz jasna po Lorem Ipsum, które jest nieodłączną częścią wszystkiego. Zanim przejdę dalej chciałbym wytłumaczyć kilka rzeczy.

### Radek, po kiego ta strona?
Często w sieci pomagam ludziom, z reguły początkującym w swoich pierwszych krokach związanych ze stronami internetowymi. Często te porady są identyczne. Jakiś już czas temu(głupio się przyznać, że od pomysłu mija już niemal rok) postanowiłem, że warto abym gdzieś sobie te uniwersalne odpowiedzi trzymał. Pierwszy pomysł, na jaki wpadłem to utworzenie jakiegoś pliku, który będzie przywoływany przeze mnie przy okazji wspomnianej już pomocy. Taki też format przyjąłem; spisałem sobie kilka rzeczy.

Uznałem jednak, że to trochę nieoptymalne(a ci, którzy mnie znają, wiedzą że lubię jak coś działa sprawnie i zawsze można zrobić coś lepiej). Postanowiłem wtedy założyć stronkę na Github Pages, gdzie będę odsyłał do wszelakiej maści artykułów. Jako, że chciałem to utrzymać w charakterze odsyłania początkujących do powtarzających się porad, wpadłem na nazwę: **byki w kodzie**. Od tego momentu całość nie wypłynęła do publiki i zdążyła już zmienić wygląd(jeszcze zanim ktokolwiek zobaczył pierwszą wersję witryny usunąłem ją i napisałem jeszcze raz, od zera :v).

W międzyczasie zaczęło się Daj Się Poznać 2017 i dostrzegłem narzędzie znane jako **Jekyll**. Postanowiłem się zapoznać z nim bliżej i w sumie bardzo mi przypadło do gustu. Nie dość, że jestem w stanie prowadzić coś na styl bloga na githubie, to na dodatek jest to fajnie skonstruowane - moim zdaniem Jekyll jest mega fajną odskocznią od chociażby Wordpressa.

I tak oto - zarówno ja, jak i Ty, Czytający - jesteśmy tutaj.

**Byki w kodzie** to projekt, w którym zbieram podstawowe informacje na temat tworzenia stron, ale i nie tylko - chciałbym tutaj(kiedyś) poruszyć sprawy związane z tematami nieco innymi, ale to kiedyś. Nie chcę, aby strona była przewodnikiem, a raczej zbiorem treści, które przygotowałaby do nauki pewnych rzeczy. Sam lubię taką formę nauki - z początku krążę wokół tematu, a później jadę z nim bardziej merytorycznie. Kojarzycie wstęp?

>Podobno krok pierwszy nigdy nie był tak łatwy...

( ͡° ͜ʖ ͡°) Dzięki za przeczytanie - zapraszam również do kolejnych wpisów, a te z czasem będą się pojawiały na stronie. Mam jednak dylemat; macie może jakiś pomysł, jak mógłbym Was poinformować o nowym wpisie? Dajcie znać w komentarzu lub poprzez zakładkę [Kontakt]({{site.baseurl}}/kontakt). Z góry dzięki za reakcję! :)
